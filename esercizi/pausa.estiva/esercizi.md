# esercizi per la pausa estiva
In questo documento trovate gli esercizi da svolgere durante le vacanze estive; come vedrete riprendono i concetti visti finora a partire dalle prime lezioni, ma a un livello di difficoltà più
sfidante, in questo modo è possibile ripassare tutti i punti importanti del corso senza annoiarsi troppo.

## eseercizio 01
Scrivere una pagina che rappresenti il contenuto di un array associativo strutturato in modo da contenere un elenco di album musicali con anno, autore e genere; la pagina deve mostrare il
contenuto dell'array in forma di elenco puntato, con i dettagli di ogni album rappresentati come sotto punti del titolo. Utilizzare i CSS per aggiungere stile all'elenco e modificare il colore
del testo.

## esercizio 02
Scrivere un programma che accetti in input il nome di un gruppo musicale e un anno compreso fra il 1960 e il 2000, e scriva tutti gli album e i singoli pubblicati da quel gruppo in quell'anno
(prendere i dati da Wikipedia). Cambiare tramite CSS il colore di sfondo della pagina e il colore e il font utilizzati per il testo.

## esercizio 03
Scrivere un programma che accetti in input un numero intero positivo, e ne faccia la scomposizione in fattori primi. Spiegare nei commenti il ragionamento che si è seguito per implementare il
calcolo dei fattori primi.

## esercizio 04
Scrivere un programma nel quale, tramite un array associativo, sia possibile rappresentare l'organico di un'azienda, partendo dal titolare, scendendo ai capi area, e infine ai lavoratori; scrivere
una funzione che, dato il nome di un lavoratore, sia in grado di restituire il nome del suo capo.

## esercizio 05
Riscrivere il programma precedente in modo che i livelli organizzativi siano cinque (titolare, manager, capo area, capo ufficio, lavoratore) e in base al nome del lavoratore
inserito dall'utente scrivere tutta la catena di comando che lo collega al titolare. Utilizzare una funzione ricorsiva che attraversi l'albero in direzione foglie radice.

## esercizio 06
Scivere un programma che includa una libreria per il calcolo di tutte le forme della legge di Ohm. Dare all'utente la possibilità di inserire le due grandezze note e restituire la
terza effettuando il calcolo appropriato.

## esercizio 07
Scrivere un programma che consenta agli utenti di inserire un itinerario composto da un numero arbitrario di tappe; il programma deve contenere un array associativo nel quale siano memorizzate
le distanze fra ogni tappa. Calcolare la distanza totale coperta dall'itinerario scelto dall'utente.

## esercizio 08
Scrivere un programma che consenta di selezionare una destinazione per una crociera, e un numero variabile di optional. Creare un array associativo per memorizzare gli optional e uno per le
possibili destinazioni. Calcolare il costo del viaggio in base alla destinazione e agli optional scelti. Tramite i CSS dare alla pagina un aspetto tropicale.

## esercizio 09
Scrivere un programma per gestire l'assegnazione delle camere durante una gita scolastica. Creare un array associativo per memorizzare gli studenti. L'utente deve poter inserire un numero
arbitrario di studenti con le loro preferenze in termini di amicizie. Produrre l'elenco degli accoppiamenti per le camere in modo che non ci siano camere miste, che più studenti possibile finiscano
in camera con un amico, e che ci sia il minor numero di camere singole possibile.

## esercizio 10
Scrivere un programma nel quale sia possibile pianificare una maratona cinematografica in una multisala. Creare un array associativo per memorizzare titolo, genere e orari delle proiezioni.
Chiedere all'utente di specificare uno o più generi di preferenza, e proporgli la soluzione che consente di vedere più film di quei generi nel corso della giornata. Nel programma non devono esserci
sovrapposizioni e dev'essere prevista una pausa per il pranzo dall'una alle due e una pausa per la cena dalle otto alle nove. La maratona comincia alle undici di mattina e finisce a mezzanotte.

## esercizio 11
Scrivere un programma che consenta di inserire la media dei voti per le varie materie di tutti gli studenti di una piccola scuola. Dai dati inseriti ricavare lo studente migliore, che avrà un premio;
i dieci studenti migliori, che andranno in gita gratis; i venti studenti peggiori che dovranno venire accompagnati dai genitori. Compilare inoltre un elenco di tutti gli studenti con una
insufficienza in qualche materia, e compilare un piano per le lezioni di recupero tenendo conto che ogni gruppo di recupero dev'essere formato al massimo da cinque studenti e deve trattare una
sola materia.

## esercizio 12
Scrivere un programma che consenta di inserire i tempi di lavoro in un'officina per auto. I tempi devono essere associati a un tipo di lavoro, a un operatore e a un'auto in particolare (usare la
targa come identificativo univoco). Il programma deve consentire di richiamare tutte le lavorazioni svolte per una certa auto, calcolare i costi in base al numero di ore lavorate, e7 mostrare
il totale. Il programma deve anche mostrare quali operai sono più veloci a svolgere ogni tipo di operazione, qual è il tempo medio che occorre per ogni lavorazione, e quali sono le lavorazioni
richieste più di frequente dai clienti.

## esercizio 13
Scrivere un programma che consenta di monitorare il consumo di benzina di un'automobile. Il programma deve consentire l'inserimento dei viaggi fatti, con il numero di km percorsi e il consumo in termini
di carburante. Mostrare il consumo medio di carburante, compilare un elenco dei viaggi più dispendiosi in termini di consumi e il numero totale di km percorsi dal mezzo.

## esercizio 14
Scrivere un programma che memorizzi le preferenze musicali di un numero arbitrario di utenti. Il programma deve contenere un elenco di musicisti con il relativo compenso. Calcolare quali concerti
conviene organizzare in base al costo del biglietto, al numero di partecipanti stimato sulle preferenze, e al compenso dell'artista. Tramite i CSS dare alla pagina un aspetto progressive anni '70.

## esercizio 15
Scrivere un programma che consenta di gestire le statistiche di un gruppo di giocatori di basket (canestri, palle perse, tiri liberi, eccetera) e consenta di formulare la formazione migliore in base
ai punteggi inseriti; il programma deve anche proporre una lista di sostituzioni in base alla propensione a stancarsi dei vari giocatori, in modo da mantenere sempre una formazione fresca in campo.
Gestire la stanchezza in termini di minuti giocabili prima di cominciare ad affaticarsi.

## esercizio 16
Scrivere un programma che consenta di inserire dei brevi articoli di testo (scrivere solo i titoli e utilizzare lorem ipsum per il testo) organizzati per argomento, lunghezza e autore. Proporre
l'impaginazione di una rivista in modo tale che la lunghezza complessiva degli articoli sia fra le 10.000 e le 11.000 battute, che non ci siano più di due articoli sullo stesso argomento, e che non
ci sia più di un articolo per autore.

## esercizio 17
Partendo dall'esercizio precedente, aggiungere la possibilità di pianificare un numero arbitrario di numeri nel futuro; aggiungere una lista degli articoli mancanti per completare un dato numero,
se ne mancano. Tramite i CSS creare la visualizzazione della rivista, applicando uno stile tipo vecchio giornale.

## esercizio 18
Creare un programma che consenta di gestire una semplice agenda per le prenotazioni. Dev'essere presente una pagina dove sono visibili le disponibilità e i clienti possono segnarsi per l'appuntamento,
mentre deve essere disponibile un'altra pagina dove i gestori possono inserire le disponibilità, visualizzare gli appuntamenti per giornata e per cliente, e monitorare il numero di disponibilità non
utilizzate. Tramite i CSS dare alla pagina l'aspetto adatto affinché possa essere utilizzata da un centro estetico.

## esercizio 19
Partendo dall'esercizio precedente, creare un selettore che consenta ai gestori di scegliere un tema CSS diverso in base al tipo di attività (centro estetico, gommista, centro medico, massaggiatore,
psicologo).

## esercizio 20
Scrivere un programma che consenta di gestire una piccola biblioteca. Per ogni libro salvare titolo, autore, genere, classificazione Dewey e collocazione. Creare un modulo di ricerca nel quale sia
possibile trovare un libro in base ai dati inseriti. Creare un elenco topografico per collocazione di tutti i libri presenti in biblioteca. Creare un elenco per genere di tutti i libri presenti in
biblioteca. Creare un elenco per autore di tutti i libri presenti in biblioteca. Gestire il prestito dei volumi, il tesseramento degli utenti, creare una lista degli utenti in ritardo nella
restituzione dei libri. Tramite i CSS dare alla pagina uno stile adeguato a una biblioteca di quartiere.
